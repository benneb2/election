1. Ek bevestig hiermee dat ek –

1.1 die bepalings, voorwaardes en reëls wat van toepassing is op persone wat Suid-Afrika se Plaaslikeregeringsverkiesing 2016 (PRV) onder toesig van AfriForum waarneem, gelees het en verstaan;

1.2 geakkrediteer is as ’n vrywillige verkiesingswaarnemer om die verkiesing onder toesig van AfriForum waar te neem;

1.3 aan risiko’s blootgestel mag word wat direk of gevolglik tot persoonlike besering, dood of beskadiging mag lei; en

1.4 die aard van hierdie risiko’s verstaan en besef.  

2. Met die oorweging van my deelname as verkiesingswaarnemer aanvaar ek hiermee alle risiko’s wat hierdie deelname tot gevolg mag hê, en stel dus AfriForum, sy bestuur en personeel vry van enige aanspreeklikheid teenoor my, my persoonlike verteenwoordigers, boedel, erfgename, naasbestaandes en gevolmagtigdes vir enige en alle eise en eisoorsake vir die verlies van of skade aan my eiendom, en vir enige en alle beserings aan my persoon, insluitend my dood, wat die gevolg mag wees van my deelname as waarnemer, hetsy veroorsaak deur nalatigheid van AfriForum, sy bestuur, personeel of verteenwoordigers, of andersins.

 

3. Ek stem daartoe in om AfriForum, sy bestuur, personeel of verteenwoordigers van aanspreeklikheid te vrywaar teen die besering of dood van enige persoon(e) en beskadiging van eiendom wat spruit uit my nalatige of doelbewuste daad of versuim tydens deelname as verskiesingswaarnemer.  

4. Verder sal ek onder die volgende voorwaardes as verkiesingswaarnemer

optree:

4.1 AfriForum behou die reg voor om enige pertinente stappe teen my te neem as dit bevind word dat ek die bepalings van hierdie ooreenkoms oortree het. Dié stappe sluit in (maar is nie beperk nie tot):

4.1.1 Kansellering van waarnemerstatus en verwydering van my naam van die Onafhanklike Verkiesingskommissie van Suid-Afrika (OVK) se lys van waarnemers; of

4.1.2 Skorsing of ontslag van my as waarnemer wat versuim het om ter eniger tyd tydens die verkiesingwaarnemingsproses aan dié ooreenkoms te voldoen.  

4.2 Ek bied vrywilliglik en onder toesig van AfriForum aan om as waarnemer tydens die 2016-PRV deel te neem.  

4.3 Ek stem daartoe in om toepaslike opleiding te ondergaan en alle inligtingsessies oor verkiesingswetgewing, -beleide en -prosedures by te woon om my waarnemersvaardighede op te skerp. Dié sessies sal deur AfriForum en sy vennote aangebied word.  

4.4 Ek sal as vrywillige AfriForum-verskiesingswaarnemer verseker dat my gedrag voldoen aan die Verkiesingswet, 1998 (wetno. 73 van 1998), insluitend die regulasies van die OVK.  

4.5 Ek stem daartoe in om die wettige opdragte van AfriForum se koördineerders en/of toesighouers na te kom, insluitend, maar nie beperk nie tot, ontplooiing, terugvoer en indiening van verslae oor alle verkiesings wat onder toesig van AfriForum waargeneem word.  

4.6 Ek sal tydens die verkiesing altyd onpartydig, professioneel en objektief in die uitvoer van my pligte optree en nie bevooroordeeld wees of voorkeur toon aan enige politieke party, kandidaat of belanghebber nie.  

4.7 Ek sal my daarvan weerhou om tydens die verkiesing met kiesers te kommunikeer met die doel om hul stemme te beïnvloed om vir enige politieke party of kandidaat te stem.

4.8 Ek dien as ’n waarnemer onder AfriForum en sal woonagtig wees in die gebied waarin ek die verkiesing sal waarneem, soos van tyd tot tyd deur die projekleier aangedui. AfriForum sal nie verantwoordelik wees nie vir die koste wat ek mag aangaan as ’n waarnemer wat gewerf is binne my woonbuurt of buite dié woonbuurt in die wyke/provinsies waarin ek nie gewoonlik woon nie. Ek sal te alle tye poog om met AfriForum- koördineerders en/of -toesighouers te kommunikeer en opdragte te ontvang oor die verkiesing of kieslokale waarheen ek ontplooi is.  

4.9 Ek sal te alle tye die gesag van die voorsittende OVK-beamptes erken by alle stempunte en -lokale wat ek sal besoek, terwyl ek in al my pligte aan

AfriForum onderhewig is.
4.17 Ek sal poog om te alle tye enige misbruik van fondse of enige hulpbron te vermy wat AfriForum aan my mag gee vir die doel om verkiesings in Suid- Afrika of elders in die wêreld waar te neem.  

4.18 Enige skending van enige voorwaarde van dié ooreenkoms sal ’n oortreding wees wat afdanking regverdig en wat met onmiddellike effek toegepas mag word.  

4.19 Ek onderneem om glad nie met die media te praat voor, tydens of na enige verkiesing wat ek waarneem nie en enige medianavrae eerder na die

AfriForum-verteenwoordiger(s) te verwys.